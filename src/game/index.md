# microsr (beta)

> regole minimaliste basate sul d6 per gioco di ruolo vecchia scuola.

## personaggi

dagli un nome & un’origine.

parte al livello 1.

ci sono sei domini: *combattimento*, *istinto*, *furtività*, *spedizione*, *conoscenza*, *atletica*. ci sono tre metodi per assegnare i loro punteggi: chiedi a chi fa da **gm** quale metodo predilige.

1 - tira per i tuoi modificatori

|  d6 | modificatore |
|----:|-------------:|
|   1 |       -2     |
|   2 |       -1     |
| 3-4 |        0     |
| 5-6 |       +1     |

2 - assegna come vuoi +1, +1, 0, 0, -1, -2.

3 - assegna i punteggi che vuoi, ma nessun punteggio iniziale dovrebbe essere superiore a +1 o inferiore a -2. la somma di tutti i punteggi dovrebbe essere uguale a -1.

### salute

i personaggi ordinari hanno 5 ferite.

a partire dal grado di salute *indebolito*, i personaggi subiscono un modificatore a tutte le loro azioni.

| salute        | ferite rimaste | mod |
|:--------------|:---------------|:---:|
| integro       | tutte          |  0  |
| (scalfito)    | (5 o più)      | (0) |
| indebolito    | 4              | -1  |
| sofferente    | 3              | -2  |
| ferito        | 2              | -3  |
| menomato      | 1              | -4  |
| fuori gioco   | 0              | n/a |

i personaggi *fuori gioco* devono superare una *prova per salvarsi* ogni round finché non vengono curati, altrimenti muoiono.

### extra

il tuo personaggio può essere un utente di magia oppure no.

chiedi a chi ti fa da **gm** se ti è concesso giocare un utente di magia stando all'ambientazione e alla tua origine.

#### extra non magici

qualunque personaggio può prendere qualsiasi di questi extra non magici, fintantoché non scelga la carriera di utente di magia.

ciascun extra dà +1 a tutti i tiri a esso collegati, a meno che non sia diversamente specificato.

prendine due (non puoi prendere lo stesso extra due volte):

* *maestro delle lame*: combattere con una spada o un'arma simile a una spada, un'ascia (può essere esteso a qualsiasi arma da mischia se chi fa da **gm** acconsente).
* *maestro dei proiettili*: combattere usando un'arma da tiro - fionda, arco, ecc.
* *dita agili*: scassinare serrature, rimuovere trappole, svuotare tasche, ecc.
* *ultra-veloce*: corsa e iniziativa.
* *competenza*: scegli uno specifico campo del sapere (scienza?) in cui hai esperienza. chi fa da **gm** deve essere d'accordo sulla descrizione di questo campo.
* *osso duro*: quando tiri per una *prova per salvarsi*.
* *resistente*: nessun bonus, ma aggiungi un ulteriore grado di salute, "scalfito".
* *contatto*: nessun bonus; chi gioca il personaggio dovrebbe descrivere un contatto che fornisce servizi utili o a costi ridotti o nulli (informazioni, materiale, ecc.). chi fa da **gm** deve essere d'accordo con la descrizione.

#### extra legati alla magia

![micromage](../img/micromage.png)

tutta la magia richiede la pronuncia di due parole di potere: **un'azione** e **un reame**. ciascun personaggio del 1° livello che lancia incantesimi parte conoscendo tre parole di potere, ma deve conoscere almeno **un'azione** e **un reame**.


#### le quattro azioni

* potenzia (*augeo*): rafforza, cura, ingrandisci, ripara, affila, ecc.
* diminuisci (*infirmo*): rafforza, cura, ingrandisci, ripara, affila, ecc.
* comunica (*defero*): percepisci, leggi, cerca, informa, determina, comprendi, ecc.
* controlla (*tempero*): plasma, blocca, comanda, modella, dirigi, detta, ecc. (controlla può essere appreso solo dopo aver imparato tutte le altre azioni).

#### i cinque reami

* corpo (*corpus*): corpi di esseri viventi, piante.
* mente (*mens*): la parte pensante, emotiva e conscia di un'entità.
* spirito (*animus*): essenza o anima (spirito può essere appreso solo dopo aver imparato almeno tre azioni e tre reami).
* energia (*navitas*): fuoco, acqua liquida, aria, magia, elettricità e (facoltativamente) tempo.
* materia (*materia*): materiale solido, inerte, come pietra, ghiaccio, metallo, legno, cuoio, carta, ecc.

### equipaggiamento

vestiti normali, una piccola lama o un coltello, una borsa, razioni per un paio di giorni.

chi ti fa da **gm** potrebbe acconsentire ad aggiungere oggetti in base al tuo background.

hai d6 monete d'argento (ma).

#### armatura

se chi fa da **gm** ti consente d'indossare un'armatura.
 le armature potrebbero infliggere penalità al movimento.

| tipo d'armatura | ca | mov |
|:----------------|:--:|----:|
| nessuna armatura| 4  |   0 |
| leggera         | 6  |  -1 |
| media           | 8  |  -2 |
| pesante         | 10 |  -3 |
| scudo           | +1 | n/a |

![microknight](../img/microknight.png)

### carne al fuoco

la persona che gioca come **gm** dovrebbe parlare dei loro personaggi con le altre persone che partecipano al gioco.
da dove vengono? qual è la loro storia?
 hanno degli obiettivi? una missione da portare a termine?
 che rapporti hanno? hanno amicizie, una famiglia, sorelle e/o fratelli? di chi sono rivali? di cosa hanno più paura?

## passare all'azione

se è *plausibile*, **accade**.
se è *impossible*, **non accade**.
tira unicamente se chi fa da **gm** ha dei *dubbi*.

tira 2d6+*dominio*, includi i modificatori di armatura o salute se applicabili.

* con un 6-, fallimento.
* con un 7-9, successo a un costo.
* 10+, successo senza un costo.

*successo*: chi gioca il personaggio che ha agito descrive.
*fallimento*: chi fa da **gm** decide.
*misto*: la persona che fa da **gm** e/o le altre persone che partecipano al gioco possono suggerire il costo per un successo misto. chi gioca come **gm** ha l'ultima parola.

### ritiri

una volta a sessione per livello, ti è concesso ripetere un tiro di dadi.

**attenzione!** il risultato del ritiro *diventa* il risultato finale, non puoi ripetere un ritiro, che ti piaccia o no.

*facoltativo*: chi fa da **gm** potrebbe consentire o proibire i ritiri per le *prove per salvarsi*.

### lancio di incantesimi

l'utente di magia prende una combinazione di due parole di potere, un'azione e un reame, e descrive l'effetto voluto.

> p. es. kirshan lo stregone vuole combinare *infirmo* (diminuisci) con *navitas* (energia) per estinguere un fuoco che è divampato nella locanda in cui sta dormendo il suo gruppo. il fuoco è ancora piccolo, così la persona che sta facendo da **gm** acconsente che chi sta giocando lo stregone possa tirare per provarci.

per gli incantesimi si tira 2d6+**conoscenza** usando i consueti esiti a tre stadi. i fallimenti possono mettere in pericolo l'utente di magia o i personaggi nei suoi paraggi.

se l'incantesimo è offensivo, tiri contro la **ca** del personaggio (devi fare un tiro più alto). in caso di successo, l'opponente perde un singolo grado di salute.

puoi tirare *livello* x incantesimi al giorno. per ripristinare la tua capacità di lanciare incantesimi hai bisogno di un riposo completo.

### facoltativo: aiutare

chi aiuta tira per l'azione. un successo pieno (10+) consente al personaggio aiutato di ritirare, se necessario.

## combattere

### iniziativa

all'inizio di uno scontro: tirate 2d6+*istinto*.

chi ha successo agirà prima, poi agirà chi ha avuto un successo misto, poi chi ha fallito. le azioni per ciascuna categoria saranno considerate simultanee.

### scontri

al tuo turno, ti è concesso fare una singola azione e un singolo attacco.

l'azione può essere: spostarti di pochi metri, scansarti, saltare, prendere un oggetto dalla tua borsa, cambiare la tua arma, ecc. facoltativamente, puoi scegliere di fare due azioni; i personaggi ordinari non possono fare due attacchi a round.

tira 2d6+**combattimento** e batti la **ca** avversaria (devi fare un tiro più alto). se il colpo è andato a segno, il personaggio colpito spunta un *singolo* grado di salute.

la regola dei ritiri si applica anche ai tiri d'attacco.

quando tutti i gradi sono spuntati, il personaggio è messo **fuori gioco**, morente. se non curato rapidamente, sopraggiungerà la morte.

supera una *prova per salvarsi* ogni round: in caso di fallimento, il personaggio muore.

### prova per salvarsi

quando stai fronteggiando un pericolo tremendo, sei *fuori gioco*, sotto l'effetto di un veleno o di una fascinazione magica, dovrai tirare 2d6 **senza modificatori**: un risultato di 6- indicherà un fallimento, non c'è successo misto.

di solito, il fallimento equivale alla morte.

### facoltativo: armi pesanti

armi pesanti, come spadoni a due mani o asce da battaglia: avrai -1 di penalità, ma con un colpo andato a segno andranno spuntati *due* gradi.

### facoltativo: colpi critici & fallimenti

con un doppio 1, o gli "occhi del serpente": fallisci miseramente e l'opponente ti colpisce (spunta un *singolo grado*).

con un doppio 6, o le "corone": hai successo e raddoppi i tuoi danni. facoltativamente, puoi scegliere di colpire due bersagli invece di uno solo.

## esperienza

chi gioca come **gm** deve ricompensare le scelte e le decisioni azzeccate. prendersi dei rischi è okay, ma quand'è così la ricompensa dovrebbe essere rappresentata dai tiri fortunati, non da punti esperienza. va ricompensato l'agire di squadra, il seguire gli obiettivi, le missioni o i sogni del personaggio.

sopravvivere è già di per sé una ricompensa.

alla fine della loro prima avventura, raggiungeranno il livello 2.

quando completeranno il loro obiettivo comune, raggiungeranno il livello 3.

quando termineranno la loro missione personale, raggiungeranno il livello 5.

quando avranno salvato le vite di un intero regno, raggiungeranno il livello 8.

----

# game master

## rivali & mostri

rivali e mostri sono definiti da:

* **potenza**: un modificatore da applicare a tutte le azioni.
* **ca**: classe armatura - i modificatori di *mov* vanno applicati alle manovre fisiche.
* **ferite**: gradi di salute - se le loro ferite iniziali sono meno di 5, chi fa da **gm** non deve applicare alle azioni dei **png** il consueto modificatore per la salute.

### dovrebbero combattere?

combattere non dovrebbe essere la scelta automatica quando i **pg** s'imbattono in rivali o mostri: possono provare a discutere, negoziare, corrompere, scappare, sgattaiolare alle loro spalle, ecc. lascia che le altre persone che giocano siano creative. preparati ai fuoriprogramma.

personaggi nemici e mostri sono qui per un motivo. non sono bestiame da **pe**. non sono qui per essere uccisi. possono aver paura. possono fuggire. possono avere una strategia. magari, potrebbero vedere l'offerta dei **pg** come un'occasione per scappare dalle loro miserabili vite. oppure sono semplicemente affamati.

rivali e mostri hanno delle motivazioni: non ignoratelo.

### prove di morale

quando la situazione sta prendendo una brutta piega per rivali e mostri, chi fa da **gm** può fare una prova di morale. questa circostanza potrebbe essere una da questo elenco non esaustivo:

* erano in superiorità numerica rispetto ai **pg**, ma adesso la situazione è capovolta.
* hanno ferite gravi o su di loro incombe la minaccia di un grosso pericolo.
* i **pg** hanno una protezione speciale che non possono superare.

ogniqualvolta chi fa da **gm** sente la necessità di controllare la reazione di rivali e mostri, tira un d6. se la loro **potenza** è negativa, vanno tirati due dadi e usato solo il più basso.

| tiro | reazione                                      |
|:----:|:----------------------------------------------|
|  1   | fugge                                         |
|  2   | s'arrende / tratta                            |
|  3   | cerca aiuto / richiama alle armi              |
|  4   | tenta d'ingannare i **pg** / cambia strategia |
|  5   | prova a catturare / mangiare i **pg**         |
|  6   | continua a combattere                         |


### micro-bestiario

| nome             | potenza | ca  | ferite | note / dettagli                                                                                                                                                 |
|:-----------------|:-------:|:---:|:------:|:----------------------------------------------------------------------------------------------------------------------------------------------------------------|
| goblin           |   -1    | 4-6 |    1   | quantità: 2d6 individui. +1 agli attacchi quando fanno parte di un'orda                                                                                         |
| ratto gigante    |   -1    |  8  |    1   | non va applicata la penalità al *mov*, sono rapidi                                                                                                              |
| fuorilegge       | -1 — 0  |  6  |  4 — 6 | quantità: 1d6 o 2d6 individui                                                                                                                                   |
| orco             |    0    | 7-8 |  3 — 4 | alcuni usano scudi o cotte di maglia                                                                                                                            |
| scheletro        |    0    |  6  |    5   | proiettili o armi da tiro non li feriscono                                                                                                                      |
| troll            | 0 — +2  |  9  |    6   | armi pesanti (clave o martelli)                                                                                                                                 |
| serpente gigante | 0 — +2  |  6  |  5 — 7 | potrebbe essere velenoso (se ti morde, una *prova per salvarsi* vs. veleno a round); attacco stritolante: una *prova per salvarsi* a round o vai *fuori gioco*  |
| ragno gigante    |   +3    |  9  |    7   | se ti morde, una *prova per salvarsi* vs. veleno a round                                                                                                        |
| drago            |   +4    | 12  |    8   | conosce 3-6 parole di potere; il fuoco fa 2 ferite; 2 attacchi a round; penalità di *mov* (-4) solo per gli spostamenti a terra, non mentre vola                |

## trappole

chi fa da **gm** deve accertarsi di conoscere ogni dettaglio sulle trappole.

le trappole hanno un'*ubicazione* (dove si trova la "cosa" che ti fa male), un *innesco* (in che modo è posizionata? come s'attiva la trappola?) e un *effetto* (lame, dardi, fossa, veleno, gas, incantesimo aggressivo, caduta rocce o pareti mobili, ecc).

con tutti questi elementi a portata di mano, i personaggi potrebbero tirarsene fuori solo se le persone che li stanno giocando hanno cercato accuratamente le trappole per assicurarsi che essi possano individuarle, disarmarle o aggirarle senza essere colpiti.

a seconda del loro *effetto*, le trappole faranno da 1 a 3 ferite.
